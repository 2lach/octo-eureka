{
    "url": "https://www.entreprenor.se/tips-fran-experten/10-tips-sa-far-du-fart-pa-exporten_725738.html",
    "articleTitle": "10 tips – så får du fart på exporten",
    "mediaType": "story",
    "mediaLink": "https://www.svensktnaringsliv.se/regioner/kronoberg/1545934export-shipping-containersjpg_726298.html/ALTERNATES/LANDSCAPEEXTRALARGE_770/1545934export-shipping-containers.jpg",
    "description": "Planering, långsiktighet, engagemang plus en gnutta äventyrslystnad. Det är vad som krävs om ditt företag ska få fart på exporten. Annika Mårtensson har...",
    "content": "Tips från experten\nPlanering, långsiktighet, engagemang plus en gnutta äventyrslystnad. Det är vad som krävs om ditt företag ska få fart på exporten. Annika Mårtensson har 20 års erfarenhet av internationella affärer och exportfrågor. Här är hennes 10 bästa tips för en lyckad utlandssatsning.\n\n\n\n\n\n\n\nAnnika Mårtensson, som driver företaget Export Interim, har 20 års erfarenhet av internationella affärer och exportfrågor.\n\n\n\tAnnika Mårtensson, som driver konsultföretaget Export Interim, hjälper andra företag att komma igång med eller utveckla sin export. Hon har tidigare jobbat med internationella affärer och exportfrågor i företag som Sandberg Wallpaper, Orrefors Kosta Boda och Bolon.  Enligt henne finns det stor potential för de företag som lyckas med sin utlandssatsning. Ledorden är: Planering, långsiktighet, engagemang plus en gnutta äventyrslystnad. Här är Annika Mårtenssons 10 bästa tips:   Tänk efter före – gör en analys.– Var noga med erbjudandet. Vad är det unika med ditt erbjudande? Kontrollera att marginalerna håller för diverse kostnader och mellanhänder. Ha en plan för priset, det ska tålas att jämföras. Budgetera intäkter och kostnader för tillväxt och gör det i tid.  Bestäm dig och håll i taktpinnen.– Export kräver en riktad insats. Det är inget du gör med en hand. Välj en marknad med potential. Säg nej till erbjudanden som du inte är förtjänt av, till exempel marknader du inte planerat att gå in på. Det krånglar bara till saker. Vänta hellre tills det är dags. Se export som en del av verksamheten internt.– Alla på företaget bör vara med på tåget och dra åt samma håll. Se till så att alla bidrar med rätt ”mindset”. Involvera. Förbered kundmottagningen för utländska kontakter och sätt rutiner för exporthanteringens administration. Välj samarbetspartner efter satta kriterier.– Tänk på att inte ge inte efter för mycket. Ge det tid. Magkänslan ska vara med. Utöver alla hårda fakta ska ni trivas att jobba ihop och ha samma intentioner. Bygg förtroende.– Det gäller för dig som person, företaget och erbjudandet. Anpassa hela vägen. Språk, kommunikation och valuta ger trygghet. Möt din samarbetspartner på vägen när det gäller anpassningar, dock utan att tappa bort ert dna. Låt inte kapital bli ett hinder för tillväxt.– Har du inte tillräckligt själv, sök ekonomisk hjälp hos till exempel Exportkreditnämnden (EKN). Säkra betalningarna, det gör att du kan sova gott. Tänk på marknadsföringen.– Ha gemensamma planer och glöm inte bort att följa upp dem längs vägen. Ju högre budget desto fortare går det. Var engagerad.– Besök dina samarbetspartners så ofta du kan, var alltid relevant, ha alltid med dig något som tillför affärer. Bygg relation och bjud på dig själv. Lär dig om den nya kulturen, var intresserad och påläst. Var generös, bjud in och dela med dig. Ha utifrån- och inperspektiv på ditt eget företag, hur uppfattas ni? Försök förstå ditt erbjudandes plats.– Vilken plats vill du ha i kundens portfölj? Ta reda på det och jobba dig sedan uppåt i den. Hur viktig är du? Hur viktig vill du vara? Var uthållig.– Den här punkten kan inte nog understrykas. Förväxla inte uthållighet med att rulla tummarna. Det gäller att jobba på, hela tiden. \n\n\n\n\n\n\n\n\n\n\tME\n\n\n\n\nMaria Eremo"
}